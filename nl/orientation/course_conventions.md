
## Afspraken en conventies

### We starten van nul

C is niet de meest eenvoudige taal om te starten met programmeren (maar uiteindelijk wel zeer efficient om te leren programmeren).  
De eerste weken zijn belangrijk om een goede onderbouw te hebben van zowel C als onze hardware.  

### Theorie en praktijk bij elkaar

Elk hoofdstuk duurt (afhankelijk van het onderwerp) 1 tot maximum 2 avonden.  
De verhouding tussen theorie en labo is als volgt.

* 30 % theorie, uitleg en illustratie
* 30 % labo's (tools, programmeren en hardware setup)
* 40 % begeleiding en evaluatie  (tijdens labo's)

De planning van de cursus is zo opgesteld dat de **theorie direct** in de **praktijk** kan omgezet worden (theorie zal meestal in de eerste helft woren gegeven)

### Timeboxed labos

De labo's bevatten (meestal) verschillende oefeningen in volgorde van complexiteit (waaronder de meest complexe oefeningen meestal optioneel zijn).  

* **Basis-oefeningen**  
Oefeningen die iedereen dient te verwerken
* **Uitbreidings-oefeningen**  
Oefeningen voor de studenten die voorop lopen.

De oefeningen moeten binnen een bepaalde tijd worden opgelost ongeacht het feit dat niet alle oefeningen opelost zijn.  
Waar een student niet zijn verplichte oefening tijdelijk kan afsluiten zal er extra begeleiding worden voorzien tijdens de les (en in bepaalde gevallen in extra zituren).

### Evaluatie

De **evaluatie** wordt gedaan op basis van:

* Labo-opdrachten
* Aanwezigheden, inzet, medewerking  
* Begrip in het toepassen van de theorie in de praktijk
* Examen
      * Code-oefening
      * Korte theorie-oefening mondeling af te leggen

### Aanwezigheden

Zoals hierboven vermeld is dit een **labo-vak** en wordt er verwacht van de student **aanwezig** is.  
In geval van **verwittigen** en/of **goede reden** kan een uitzonderlijke afwezigheid toegestaan worden zonder impact op de punten.

Het kan gebeuren dat een student **reeds ervaring** heeft met één van de onderdelen van de cursus (bv met programmeren).  
Voor deze studenten - indien zij sneller klaar zijn met de labo's - zullen er verdiepings-oefeningen (of extra project) worden voorzien (zoals eerder vermeld).  
maw in deze gevallen wordt dus niet vroeger naar huis gegaan, tenzij hier een goede reden voor is.

### Labo's afgeven op Toledo

**Elke week/les** verschijnt er een **nieuwe labo**,  deze  labo's dienen af gegeven te worden voor het verstrijken van de einddatum vermeld in het labo.  
Deze labo's moeten via Toledo worden te verstuurd, labo's verstuurd per mail worden niet geevalueerd (vragen rond het labo mogen vanzelfsprekend wel per mail worden verstuurd).  

### Projecten en workshops

Voor studenten die voorlopen op de cursus (reeds geprogrammeerd of met microcontrollers gewerkt) zullen extra projecten worden voorzien.

### Gebruik van eigen PC (of labo-PC)

De oefeningen worden uitgevoerd op eigen PC bij voorkeur, de gebruikte software en toolchains zijn open en beschikbaar (+ getest) op de meeste besturingssystemen (Windows,Linux,Mac).  
Het is wel de bedoeling dat we dezelfde software gebruiken, in geval van problemen is het dan gemakkelijk een gemeenschappelijke oplossing te zoeken voor alle studenten.

### Aankondigingen

Aankondigingen gebeuren op Toledo en per mail (mail is het mail-adres zoals geregistreerd op Toledo).
